+++
date = "2016-03-09T17:45:00+01:00"
title = "Historia"
+++
IX Historia är lång och till stora delar inte dokumenterad, men planen med
denna sida är att samla på sig så mycket som möjligt.

Tanken är att skriva denna sida i kronologisk ordning, samt att vi ska ha
_betydelsefulla händelser_ som rubriker.

#### Denna sidas status
Denna sida är ett nytt projekt för att dokumentera föreningens historia, den
är troligtvis väldigt inkomplett.

Om någon besitter mer och bättre information om någonting på denna sida så
är synpunkter välkomna. Majoriteten av aktiva medlemmar idag har inte varit
delaktiga i mer än 5-10 år. Detta gör att väldigt mycket av föreningens
historia och ursprung har fallit i glömska.

## Pascal
Pascal är ursprunget för IX. Pascal hade en gång i tiden en lokal vid
Odenplan. Pascal grundades någon gång på 70-talet.

## Pascal blir Proxxi
Någon gång på 80-90-talet så flyttade Pascal till en lokal på adressen
_Engelbrektsgatan 4_ nära Humlegården.

Samtidigt döpte föreningen om sig till Proxxi.

## Proxxi byter namn till IX
Någon gång i mitten/slutet av 90-talet så kom föreningen GAM till Proxxi's
lokal.

GAM var en förening ansluten till Sverok som i sin tur gjorde ringkontroller
till GAM's medlemmar och frågade om dessa var medlemmar i föreningen _Goblins
and Monsters_, vilket alla naturligtvis svarade nej på. Dels för att de hade
varit _på Proxxi_ och dels för att _GAM_ faktiskt bara var ett namn och inte
en förkortning. Detta i sin tur ledde att GAM fick sina bidrag indragna.

Så för att lösa denna förvirring så döpte Proxxi om sig till IX samtidigt som
GAM döpte om sig till Proxxi.

## Proxxi flyttar till ny lokal - IX följer med
Proxxi's hyresvärd ville renovera källarlokalen där Proxxi låg och begärde att
föreningen bara flyttade ut. Styrelsen gjorde detta utan att egentligen sätta
något emot och gav sig ut på en väldigt hastig lokaljakt.

Proxxi flyttade sedan till en lokal på _Sandelsgatan 21_ som var både dyrare
och mer otillgänglig. Efter denna flytt så kom aldrig aktiviteten igång på
riktigt igen.

## Proxxi stänger sin lokal - IX flyttar till UFS
Proxxi stänger sedan sin lokal och föreningen blir hemlös, då flyttar
föreningen till UFS där de numera har regelbunden verksamhet på måndagar.
