+++
date = "2016-05-24T21:00:00+02:00"
title = "IX Integritetspolicy"
+++
Ditt förtroende är viktigt för oss i IX (gemensamt benämnt "Föreningen"). Det
är därför viktigt att du som medlem känner dig trygg i hur vi hanterar de
uppgifter vi har om dig.

Nedan så kommer vi att benämna Unga Forskare Stockholm som "Distriktet". Ni
kan hitta distriktets site på https://ufs.se/.

Vi vill därför försäkra dig om att vi behandlar dessa uppgifter på ett
korrekt sätt -- både juridiskt och etiskt.

### Hur samlar vi in uppgifter?
Det huvudsakliga tillfället som vi samlar in någon information om dig som
medlem är när du ansöker om medlemskap i föreningen för det nuvarande året.

Den informationen vi samlar in för ett medlemskap är:

 - För och efternamn
 - Födelseår eller Födelsedatum
 - Juridiskt kön
 - Telefonnummer
 - Epostadress
 - C/O-adress
 - Gatuadress
 - Postnummer

Denna information får du själv skriva in på ett papper som vi har ett
formulär för som finns att [printa](/membership.pdf) från vår site, eller
använda ett för-utskrivet exemplar i lokalen.

Ifall du medverkar på ett möte så kan ditt namn (oftast endast förnamn) även
förekomma i mötesprotokollet, som i sin tur kommer att publiceras på våra
hemsida. Om du inte vill omnämnas i protokollet så får du säga till under
mötet så anonymiserar vi dig direkt.

### Hur använder vi era uppgifter?
Dina uppgifter används primärt för att rapportera medlemskap till Distriktet,
detta är grund för storleken på de bidrag som Föreningen får från Distriktet.

Vi kan också komma att kontakta dig via dessa uppgifter i föreningens syfte.

### Hur lagrar vi dina uppgifter och hur länge?
Vi lagrar dina uppgifter i en pärm (där de inte sorteras eller kategoriseras
på något annat vis än att de är grupperade efter vilket år medlemskapet
gäller) i Distriktets lokal.

Dina uppgifter finns endast kvar tills dess att vi har rapporterat ditt
medlemskap till Distriktet (vanligen senast på hösten året efter det
året medlemskapet gäller för), varefter papprena med uppgifterna förstörs.

Allt data som ligger på vår site förvaras öppet på GitHub.

### Delar vi med oss av dina uppgifter?
Vi delar med oss av dina uppgifter i digital form till Distriktet som i sin
tur gör en analys på att uppgifterna är korrekta och använder de i sin tur
för rapportering till Landstinget. Distriktet skickar dock inte
personuppgifterna till Landstinget utan enbart till en auktoriserad revisor
som går igenom uppgifterna och sedan ger ett revisorsutlåtande som i sin tur
används i bidragsansökan till Landstinget.

### Få ett utdrag av eller rätta/radera dina uppgifter
För att få ett utdrag av dina uppgifter kan du kontakta oss i styrelsen. För
att rätta eller radera dina uppgifter så behöver du skriva ett nytt papper
med uppgifter så vi kan ersätta det gamla pappret.

### Om denna Policy
Den här policyn godkänner du när du signerar formuläret för medlemskap men
kan komma att uppdateras i framtiden. Den kommer då uppdateras inför ett
nytt år, så den uppdaterade policyn endast gäller de som registrerar sig
(eller åter-registrerar sig) som medlemmar under det nya året.

### Kontakta oss
Har du frågor om vår integritetspolicy är du välkommen att kontakta oss.
Kontaktinformation finns på våran hemsida på undersidan [Om oss](/about/).
